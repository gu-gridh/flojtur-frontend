<template>
  <div class="articlepage">
    <Title />

    <article class="articleContainer">
      <router-link to="/" tag="div" id="ItemBack" />

      <h1>Om Pehr Strand</h1>
      <div class="articleIngress">
        <p>
          <em>Orgel- och spelursbyggaren Pehr Strand</em> (publicerad i
          <em>1700-tal: Nordic Journal for Eighteenth-Century Studies</em>
          hösten 2021)
        </p>
        <blockquote>
          ”Herr Strand är en märkelig Instrumentmakare, som nu (d. 1 Febr. 1797)
          redan förfärdigat 14 Spel-Ur, de flesta efter Berlinske Methoden,
          såsom Fleute-traversierer.”<sup>1</sup>
        </blockquote>
        <p>
          Denna korta beskrivning från slutet av 1700-talet är hämtad från Pehr
          Thams (1737–1820) reseskildring ”ifrån Westergöthland til Stockholm,
          gjord åren 1796 och 1797”. Tham, med ett stort intresse för historia
          och arkeologi, följde tidens praxis med reseskildringar. Han var
          hovintendent och rörde sig i kretsarna där Strands spelur senare kom
          att bli populära. Thams karaktärisering av Strands stil som varande
          enligt den ”Berlinske Methoden” är en viktig samtida iakttagelse som
          även bekräftas av hantverket i Strands spelur. Detta återkommer vi
          till.
        </p>
      </div>
      <div class="articletext">

    


        <p>
          Pehr (Petrus/Petter/Per) Strand föddes i Arnäs församling, strax
          utanför Örnsköldsvik i Ångermanland.<sup>2</sup> Hans födelse och dop
          finns inte noterade i kyrkoböckerna. När han senare återfinns i
          församlingens husförhörslängder tillsammans med sin familj, så är hans
          födelsedatum inte möjligt att otvetydigt fastställa. I litteraturen
          förekommer ofta 1756 som födelseår, ibland preciserat till den 15
          januari, men någon källa för detta har inte anförts. I Strands
          bouppteckning anges dock att ”Orgelbyggeri Directeuren Pehr Strand”
          var 68 år gammal när han avled den 19 augusti 1826.<sup>3</sup> Ännu
          mera precis är angivelsen i notisen den 8 september i Post- och
          Inrikes Tidningar<sup>4</sup> där det konstateras att Strand var 68 ½
          år gammal då han avled. Dessa uppgifter pekar entydigt på att Strand
          föddes 1758, troligen i januari.
        </p>

            <Figure>
          <Square>
            <img
            src="@/assets/article/Strand_Leufsta_DSC_1876.jpg"
            alt="Flöjtur"
          />
          </Square>
          <figcaption>
            Foto: Johan Norrback. Licens: CC BY-NC 4.0.
          </figcaption>
        </Figure>

        <Figure>
          <Square>
            <img
            src="@/assets/article/Strand_Leufsta_urtavla_DSC_1813.jpg"
            alt="Urtavla"
          />
          </Square>
          <figcaption>
            Speluret på Lövstabruks herrgård. Urtavlan signerad ”P; Strand
            Stockholm”. Foto: Johan Norrback. Licens: CC BY-NC 4.0.
          </figcaption>
        </Figure>

        <p>
          Pehr Strands far var båtsman, vilket innebar att han periodvis
          tjänstgjorde i den svenska örlogsflottan. Med detta följde rätten till
          ett båtsmanstorp som tillhandahölls av ett antal gårdar i
          hemförsamlingen. Pehr växte alltså upp under ganska enkla förhållanden
          i båtsmanstorpet, och flyttade som ung till Stockholm för att bli
          bildhuggare. Från 1777 gick han i lära hos en av de främsta
          bildhuggarna i Stockholm, Johan Ljung (1717–1787). Johan Ljung
          arbetade bland annat med utsmyckningen av Kungliga slottet i
          Stockholm.<sup>5</sup> I oktober 1784 gifte sig Pehr Strand med
          Rebecca Nordström.<sup>6</sup> Pehr och Rebecca Strand fick sju barn
          men endast tre levde till vuxen ålder: Jonas Samuel (1786–1860),
          verksam som organist och orgelbyggare i Vingåker; Pehr Zacharias
          (1797–1844), som kom att driva utvecklingen av svenskt orgelbyggeri
          framåt; och Magdalena Henriette (1800–1884).
        </p>
        <p>
          Pehr Strand utbildade sig alltså till bildhuggare, men fick snart
          flera strängar på sin lyra. Han är idag kanske främst känd som orgel-
          och spelursbyggare. Väl känt är att han 1791 ansökte om privilegium
          att få tillverka spelur med valsar.<sup>7</sup> I ansökan intygas att
          han har nödvändiga kunskaper för detta, men tyvärr saknas
          originalhandlingar utvisande var han lärt sig detta hantverk. En
          rimlig förklaring är att han lärde sig det finmekaniska hantverket hos
          någon etablerad urmakare i Stockholm. Något som tyder på det är att
          det i privilegiebeslutet konstateras att Strand lovar att inte själv
          tillverka urverken till speluren utan vända sig till någon etablerad
          mästare. Det kan ha varit en medveten taktik för att förekomma kritik
          från urmakarmästare om att han inkräktade på deras område. Vissa av
          speluren är dock på urtavlan signerade Pehr eller Petter Strand.
          Eventuellt kan detta betyda att de i sin helhet är tillverkade senare,
          när Strand etablerat sig och när urmakarämbetet försvagats, vilket
          skedde mot slutet av 1700-talet.<sup>8</sup> Ett belägg för att Strand
          kunde bygga urverk är en signerad väggpendyl, en gåva till dottern
          Henriette, som fortfarande finns i släktens ägo. Att signera urtavlan
          på en liten väggpendyl han själv inte byggt vore förvånande.
        </p>
           <Figure>
          <Square>
            <img
           src="@/assets/article/Strand_Henriettas_pendyl_DSC_2148.jpg"
            alt=""
          />
          </Square>
          <figcaption>
            Väggur signerat ”Pehr Strand Stockholm”. Har sannolikt tillhört
            Henriette Löfman, född Strand. Foto: Johan Norrback. Licens: CC
            BY-NC 4.0.
          </figcaption>
        </Figure>



        <p>
          Mindre känt har det varit att Strand även ansökt om och beviljats
          ytterligare ett privilegium. Det gällde korkskäreri, och den
          verksamheten kom att bedrivas parallellt med hans
          lacktillverkning.<sup>9</sup> Lacktillverkningen verkar inte ha krävt
          tillstånd, varför någon privilegieansökan från Strand inte finns för
          den verksamheten. Om det är fråga om lack för sigill eller för målning
          klargörs inte, men möjligen gäller det sigillack. Sådan tillverkning
          finns beskriven, medan lack för målning troligen tillverkades av
          hantverkaren själv efter behov.<sup>10</sup> Hur korkskäreriet
          samverkar med övriga verksamheter är oklart men tillsammans med
          sigillacktillverkning verkar de ha utgjort sidoinkomster då dessa
          hantverk inte behövs för spelurstillverkning. Utöver
          spelurstillverkningen är Strand i Sverige bäst känd som orgelbyggare.
          Den ljudalstrande delen i ett spelur med pipor, ett flöjtur, är i
          praktiken en liten orgel, så hantverket är i stor utsträckning
          detsamma. Redan 1789 anges han som byggare av orgeln i Tysslinge kyrka
          strax väster om Örebro.<sup>11</sup> Var han lärde sig
          orgelbyggarhantverket är inte heller känt, men stilistiskt ansluter
          han till det som kallas Stockholmsskolan inom det svenska
          orgelbyggeriet, med företrädare som Jonas Gren (1715–65), Petter
          Stråhle (1720–65) och Olof Schwan (1744–1812). Den äldsta bevarade
          orgeln av Pehr Strand finns i Sundal-Ryrs gamla kyrka i Dalsland. Det
          är en liten kammarorgel med tre stämmor, byggd 1795 och signerad inne
          i väderlådan, på vilken alla pipor står uppställda. Allt som allt
          byggde Strand ett trettiotal orglar. Det var förmodligen särskilt
          hedersamt för honom att han fick uppdraget att bygga en ny orgel åt
          hemförsamlingen Arnäs strax utanför Örnsköldsvik. Orgeln stod målad
          och klar 1808.<sup>12</sup>
        </p>

               <Figure>
          <Square>
            <img
          src="@/assets/article/Strand_Sundals-Ryr_DSC_0211.jpg"
            alt="Orgel"
          />
          </Square>
          <figcaption>
            Orgeln i Sundal-Ryrs gamla kyrka i Dalsland. Foto: Johan Norrback.
            Licens: CC BY-NC 4.0.
          </figcaption>
        </Figure>

      

        <p>
          Ur källorna framträder en bild av lärlingen, sedermera direktören,
          Pehr Strand som en driftig person med många olika kompetenser. Mot
          slutet av hans karriär växte också verkstaden, och enligt
          dokumentationen i Fabriksberättelserna på Stockholms stadsarkiv hade
          han flest anställda år 1819. Då var han registrerad både under
          Urfabriker och Musikaliska instrumentmakare, och antal arbetare var 7
          respektive 8, totalt 15 personer.<sup>13</sup> Strands första
          utbildning hos bildhuggaren Ljung gav honom också tillgång till ett
          kontaktnät där hans kommande kunder bland kungligheter, adel och
          bruksägare återfanns.
        </p>
      </div>
      <div class="articletext footnotes">
        <hr class="span-columns" />
        <p>
          1. Pehr Tham,
          <em
            >Anteckningar under Och i Anledning Af En Resa Ifrån Westergöthland
            Til Stockholm, Gjord Åren 1796 Och 1797 : Notes Made during a
            Journey from Westergöthland to Stockholm in the Years 1796 and
            1797</em
          >, (Stockholm: Rediviva, 1980), s. 78.
        </p>
        <p>
          2. För en introduktion till Pehr Strand se Johan Norrback, “The Pinned
          Barrel as Music Archive”, i
          <em>A Festschrift for Prof. Kerala J. Snyder</em>, (Göteborg, 2019).
          <UrlLink url="http://hdl.handle.net/2077/60576" />
          [hämtad 18 januari 2021]
        </p>
        <p>
          3. Stockholms stadsarkiv (SSA), Justitiekollegium 1637–1856,
          Förmyndarkammaren 1667–1924, Rådhusrättens 1:a avdelning 1850-1924,
          Bouppteckningar (1827) F 1 A/449, bild 27–37.
        </p>
        <p>
          4. <em>Post- och Inrikes Tidningar</em>, 8 september 1826.
          <UrlLink url="https://tidningar.kb.se/" />
          [hämtad 18 januari 2021]
        </p>
        <p>
          5. För en översikt över Ljungs verksamhet se Hertha Boman, ”Två
          Stockholmskonstnärer på 1700-talet. Ornamentbildhuggarna Johan Ljung
          och Pehr Ljung.”, <em>Sankt Eriks Årsbok</em> (1964), s. 41–78.
        </p>
        <p>
          6. SSA, Klara kyrkoarkiv, Lysnings- och vigselböcker, E I:3
          (1773-1790), bild 61.
        </p>
        <p>
          7. ”drifva en Fabrique til förfärdigande af Musicaliske Spel-uhr.”.
          Riksarkivet, Stockholm, Kommerskollegium, Koncept (huvudserie), B II
          a:46.
        </p>
        <p>
          8. För en översikt över skråväsendets uppgång och fall ur ett
          Stockholmsperspektiv se Åke Abrahamsson, ”Gå på skrå - En Historisk
          Återvandring”, <em>S:t Eriks Årsbok</em> (2000), s 13–34. För
          instrumentbyggeriet se Eva Helenius-Öberg, ”Svenskt instrumentmakeri
          1720–1800”, <em>STM</em> (1977:1), s. 5–43 och Eva Helenius-Öberg,
          <em>Svenskt Klavikordbygge 1720–1820</em> (Stockholm, 1986).
        </p>
        <p>
          9. ”2 September 1789. Uti ingifwen Skrift anhölt … om Tillstånd att,
          jemte Lacktillverkningen, äfwen få drifwa Korkskäreri.” SSA, Hall- och
          manufakturrätten, Previlegieböcker [sic!], E 3:4 (1757–1767), s. 254.
        </p>
        <p>
          10. Se s. 23–25 i Irene Sigurdsson, ”Manufakturer i Stockholm år
          1740”, <em>Stadsvandringar</em>, 1982 (5), s. 9–29, 1982.
          <UrlLink url="https://stockholmskallan.stockholm.se/post/8189" />
          [hämtad 18 januari 2021]
        </p>
        <p>
          11. Carl Theodor Söderberg,
          <em>
            Matrikel öfver folkskolelärare-, klockare- och
            organist-beställningarne inom Strengnäs stift med afseende på
            boställen och lönevilkor; innefattande jemväl orgelverkens ålder,
            storlek och beskaffenhet
          </em>
          (Nyköping, 1851), s. 18, samt Einar Erici och R. Axel Unnerbäck,
          <em>Orgelinventarium: bevarade klassiska kyrkorglar i Sverige</em>
          (Stockholm, 1988), s. 495.
        </p>
        <p>
          12. Se dokumentationen i Härnösands landsarkiv (HLA), Arnäs
          kyrkoarkiv, Sockenstämmoprotokoll, K I a:1 (1806–1841), bilderna 6ff.
        </p>
        <p>
          13. Stockholms stadsarkiv (SSA), Hall- och manufakturrätten,
          Fabriksberättelser, B III: 42 (1819).
        </p>
      </div>
    </article>
  </div>
</template>

<script>
import Title from "@/components/Title.vue";
import Figure from "@/components/Figure.vue";
import Square from "@/components/Square.vue";
import UrlLink from "@/components/UrlLink.vue";

export default {
  name: "Builder",
  components: { Title, UrlLink, Figure, Square },
};
</script>
